# MicroVAX II Μίνως

Το MicroVAX II παρουσιάστηκε τον Μάιο του 1985 σαν ένα ενδιάμεσο μέλος της οικογένειας MicroVAX της Digital Equipment Corporation (DEC). Υποστήριζε τα λειτουργικά συστήματα VAX/VMS και ULTRIX. Το ULTRIX ήταν έκδοση του Unix που ανέπτυσσε και προσέφερε η ίδια η DEC. Στο MicroVAX II προσφερόταν τουλάχιστον ένα επιπλέον λειτουργικό σύστημα εκτός αυτών που προσέφερε η DEC, όπως π.χ. το BSD Unix από την mt Xinu. Χρησιμοποιούσε την μονάδα CPU KA630-AA, μια μονάδα τετραπλού ύψους (quad-height) για δίαυλο Q22-Bus, και περιείχε τον μικροεπεξεργαστή MicroVAX 78032 και έναν συνεπεξεργαστή κινητής υποδιαστολής MicroVAX 78132 στα 5 MHz (200 ns κύκλος μηχανής). Η μονάδα περιείχε αρχικά 1 MB μνήμης και επέτρεπε επεκτάσεις μέχρι 16MB. 
Το συγκεκριμένο της συλλογής μας χρησιμοποιεί την συσκευασία ικριώματος (rack-mount enclosure) H9642, η οποία υποστήριζε την ενσωμάτωση δίσκων RA60 και RA81 καθώς και οδηγό ταινίας TS05 όπως στο σύστημα της συλλογής μας.

![MicroVAX II Μίνως](../assets/images/microvax-2-a.jpg)
